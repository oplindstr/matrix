<h1>Matrix Yrityksille</h1>

 <p><strong>Mikä on Matrix?</strong></p>

 <ul>
	 <li>Matrix on Helsingin Yliopiston matematiikan opiskelijoiden ainejärjestö.</li>
	 <li>Jäseniä Matrixilla on noin 500.</li>
	 <li>Vuosittain Matrix saa noin 120 uutta jäsentä.</li>
	 <li>
	 	Matrix toimii ainejärjestönä muun muassa seuraavien tehtävien parissa:
	 	 <ul>
	 	 	<li>fuksien perehdytys yliopistomaailmaan.</li>
	 	 	<li>opiskelijoiden edunvalvonta ja opintoihin vaikuttaminen.</li>
	 	 	<li>tapahtumien järjestäminen, kuten sitsit, saunaillat ja excursiot.</li>
	 	 </ul>
 	 </li>
 </ul>
 <p> </p>
 <p><strong>Työpaikkailmoitukset</strong></p>
 <p>Matrixilla on oma sähköpostilista työpaikka-ilmoituksille. Listalle matrix-tyo (at) helsinki.fi<br/>voi lähettää työpaikka- ja harjoitteluilmoituksia (ei opetustehtäviä) matematiikan nykyisiä<br/>ja vastavalmistuneita opiskelijoita ajatellen. Listalle soveltuvat myös Matrix ry:n ulkopuoliset<br/>matemaatikoille suunnatut työelämätietoutta lisäävät tiedotteet ja tapahtumailmoitukset.<br/>Lista on moderoitu. Listalle ei päästetä läpi halpatyövoimaa hakevia tai muille<br/>kuin matematiikan opiskelijoille suunnattuja ilmoituksia.</p>
 <p> </p>
 <p><strong>Yhteistyömahdollisuuksia</strong></p>
 <p>Haalarimainokset</p>
 <ul>
 	<li>Jokainen fuksivuosi tilaa omat haalarinsa Matrixin väreissä, joita he pitävät<br/>aktiivisesti koko opiskeluidensa ajan. Mainos tuo näkyvyyttä moneksi vuodeksi.<br/>Haalareita tilataan kerralla noin sadalle opiskelijalle.</li>
 	<li>Opiskelijat katsovat kesätyömahdollisuuksia miettiessään usein haalareistaan<br/>yrityksiä, jotka ovat kiinnostuneita heistä.</li>
 	<li>Hintoja kannattaa kysyä hallitukselta. Vaihtoehtoja on mm. kokonainen hiha,<br/>pohje tai rintatasku.</li>
 </ul>
 <p>Vuosijuhlat</p>
 <ul>
 	<li>Vuosijuhlat ovat ainejärjestön vuoden kohokohta, joka kokoaa yhteen niin<br/>uusia kuin vanhojakin jäseniä.</li>
 	<li>Seuraavat vuosijuhlat ovat 21. vuosijuhlat.</li>
 	<li>
 		Yrityksillä on mahdollisuus tukea juhlaa esimerkiksi seuraavin tavoin:
 		<ul>
 			<li>Pääsponsorointi</li>
 			<li>Snapsit</li>
 			<li>Kuljetukset juhlapaikalta jatkoille</li>
 			<li>Jatkot</li>
 		</ul>
 	</li>
 	<li>Yhteistyöyritykset ovat esillä mm. vuosijuhlien ohjelma- tai lauluvihkossa ja<br/>mahdollisuuksien mukaan yritykset saavat myös illalliskortteja.</li>
 </ul>
 <p>Excursiot</p>
 <ul>
 	<li>Järjestämme excursioita eli yritysvierailuita yrityksiin sekä paikallisexcursioina<br/>että mahdollisuuksien mukaan pidempinä excursiomatkoina.</li>
 	<li>Excursiot tuovat näkyvyyttä Matrixin jäsenille ja siellä on hyvä esitellä esimerkiksi<br/>matemaatikon työllistymismahdollisuuksia yrityksessä</li>
 </ul>
 <p>Työpaikkailmoitukset</p>
 <ul>
 	<li>Otamme mielellämme vastaan työpaikkailmoituksia, jotka välitämme jäsenistöllemme.</li>
 </ul>
 <p> </p>
 <p>Olemme avoimia myös muille yhteistyömahdollisuuksille. Kaikissa yhteistyöasioissa kannattaa<br/>olla yhteydessä Matrixin hallitukseen <strong>matrix-hallitus (at) helsinki.fi</strong></p>
 <p> </p>